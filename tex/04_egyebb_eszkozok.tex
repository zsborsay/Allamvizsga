\chapter{Egyéb eszközök és technológiák}\label{ch:egyebb_eszkozok}
\section{Alkalmazott munkamódszer}
Az alkalmazás fejlesztése a Scrum szofterfejlesztési módszertan szabályainak betartásával zajlott. A Scrum egy inkrementális, iteratív munkamódszer, amely különböző tevékenységeket és meghatározott szerepeket foglal magába (\ref{fig:scrum}. ábra ~\footnote{Kép forrása: \url{https://www.boost.co.nz/blog/2018/03/what-is-scrum-product-owner-primer.html}, utolsó megtekintés dátuma: 2018-06-15}). 
\begin{figure}
  \centering
  \pgfimage[width=0.85\linewidth]{images/scrum}
  \caption{A Scrum munkamódszer során az alkalmazás fejlesztése meghatározott hosszúságú időintervallumokban zajlik, és minden intervallum végén az alkalmazás egy működő verziója kell elkészüljön.}
  \label{fig:scrum}
\end{figure}
A Scrum szerepkörei a \textit{scrum mester}, aki felügyeli és segíti a csapat önálló munkáját, a \textit{csapat}, ami maximum hét-nyolc személyből áll és felelős a fejlesztési folyamatért, illetve a \textit{terméktulajdonos} \cite{Scrum}. 

Az iteratív és inkrementális munkamódszer során az alkalmazás fejlesztése meghatározott hosszúságú időintervallumokban zajlik és az intervallumok során a megvalósított funkcionalitások listája fokozatosan bővül. Ezeket az intervallumokat sprinteknek nevezzük. A Scrum esetében az intervallum hossza két-négy hét. Az E-migrated fejlesztése két hetes sprintekben történt.

Minden futam előtt, a \textit{Futamtervező Megbeszélés} (Sprint Planning) során a csapat a terméktulajdonos jelenlétében kiválasztja az aktuális sprint során elvégzendő feladatokat a \textit{Termék Teendőlistájából} (Product Backlog) és azokat áthelyezi a \textit{Futam Teendőlistájába} (Sprint Backlog). A sprint akkor sikeres, ha a felvállalt feladatok mind elkészültek a futam végéig és a terméktulajdonos értékelése alapján is megfelelnek a csapat által felállított \textit{definition of done}-nak (,,kész'' definició). 

A futam során a csapat a scrum mester jelenlétében negyedórás \textit{Napi Megbeszéléseket} (Daily Scrum) tart, amely során megbeszélik az akadályokat és a következő napi megbeszélésig megvalósítani tervezett feladatokat. 

A \textit{Futamáttekintés} (Sprint Review) során a csapat bemutatja az adott sprint alatt elkészített funkcionalitásokat, élő demo formájában, a terméktulajdonos jelenlétében. Ezen a ponton dől el, hogy a sprint sikeresnek tekinthető-e, vagy vannak olyan funkcionalitások, amelyek nem tesznek eleget az elvárásoknak. 

A \textit{Visszatekintés} (Retrospective) lehetőséget nyújt a sprint alatt felmerülő problémák megbeszélésére és javítására.

A Scrum szoftverfejlesztési módszer előnyei közé tartozik, hogy a fejlesztők a munka során folyamatos visszajelzést kapnak a megrendelőtől, így a tulajdonos igényeinek megfelelően tudják alakítani az alkalmazás funkcionalitásait.

\section{Verziókövetés és folyamatos integráció}
A projekt fejlesztése során a verziókövetés megvalósítása Git által történt, projektmenedzsment eszközként és a folyamatos integráció  \cite{CI} illetve a folyamatos kitelepítés \cite{CD}  biztosítására a GitLab szolgált. 

A GitLab egy platformfüggetlen, nyílt forráskódú webes projektmenedzsment szoftver, amely lehetővé teszi az alkalmazások biztonságos tárolását, különböző funkcionalitásai által segíti a szoftverfejlesztők rugalmas együttműködését, a kódfelmérések és merge requestek (kódösszeolvasztási kérelmek)  végrehajtását\cite{GitLabRegistry}. 

Az E-migrated projekt esetében minden \textit{user story} új branchen kerül fejlesztésre, amelyek mindig az alkalmazás stabil verzióját tartalmazó \textit{master} branchből indulnak. A funkcionalitás implementálása végén, a merge requestet követően az új kódrészletek egy ellenőrző fázison esnek keresztül, amelynek lezáródásával az új funkcionalitás bekerül a \textit{master} branchbe. 
\begin{figure}[!b]
  \centering
  \pgfimage[width=0.9\linewidth]{images/continuous_integration}
  \caption{A folyamatos integráció megvalósítása. }
  \label{fig:continuous_integration}
\end{figure}

A folyamatos integráció megvalósítása egy CI pipeline segítségével történik, amelynek különböző fázisai (stage-ek) a \texttt{gitlab-ci.yml} állományban  konfigurálhatóak. Ez biztosítja, hogy a régebbi funkcionalitások müködőképesek maradjanak az új funkcionalitások beintegrálása után is. Minden push során elindul egy pipeline, amely a \textit{production} branchet leszámítva minden branchen három fázisból áll: a kódbázis build-elése, tesztek lefuttatása és a statikus kódelemzés (\ref{fig:continuous_integration}. ábra). Ha bármelyik fázis során hiba történik, az utána következő fázisok nem futnak le, a pipeline elbukik, így biztosíva, hogy hibás verzió ne kerülhessen be a stabil branchbe. A \textit{production} branch esetében ez a három fázis kiegészül egy negyedikkel, amely során a kódbázis kitelepítése történik az E-migrated teszt szerverre. A kitelepített alkalmazás a \texttt{https://emigrated.test.edu.codespring.ro/} címen érhető el \footnote{"staging" szerver, nem garantált a teljes stabilitás, uptime és az adatok tartóssága}. 




\section{Build és függőségkezelő eszközök}
\label{subsec:gradle}
A kliens oldal függőségeit az npm (Node Package Manager) \cite{npm} kezeli, és a Gulp \cite{gulp} injektálja automatikusan a forráskódba a \texttt{gulpfile.js} segítségével. A \texttt{gulpfile.js} különböző task-okból áll, melyek futtathatóak külön-külön, de akár együtt is. 

A Gulp különböző automatizált műveletei segítségével megkönnyíti a fejlesztést, megkíméli a fejlesztőt a webes kód manuális kezelésétől. Beállítható egy figyelő, amely automatikusan frissíti a módosított állományokat (pl. js, css) az alkalmazás build mappájában is. 

Mivel az E-migrated alkalmazás webes kliense egy single-page alkalmazás, célszerű volt a JavaScript forráskódokat egy közös állományba, a \texttt{main.js}-be, összefésülni és a build-elt \texttt{index.html}-ben ezekre egységesen hivatkozni. Az állományok összefűzését szintén a Gulp egyik task-ja, a \texttt{'gulp-concat'} valósítja meg.  

Szerver oldali build- és függőségkezelő eszközként a csapat a Gradle mellett döntött, mely a Maven alternatívája és annak a hiányosságait igyekszik pótolni \cite{Gradle,GradleDoc}. 

Gradle scriptek írására Groovy alapú DSL (Domain Specific Languaget) vagy Kotlin script használható.  A Gradle támogatja a függőségek automatikus letöltését és konfigurálását, több modulos projektek létrehozását, Eclipse projekteket generál, valamint teszteket és kódelemzőket futtat. Az \texttt{'application'} plugin segítségével becsomagolja az alkalmazást teljes függőségi gráffal és indító szkriptekkel, így az egyszerűen elmozgatható bárhova. Külső pluginokkal kiterjesztve lehetővé teszi a build-elési folyamat teljes automatizációját. 

A Gradle a teljes projektet build-eli, hiszen a \texttt{'gulp'} plugin segítségével meghívja a Gulp megfelelő utasításait, ezáltal build-elve a frontend oldali kódot is. Az eredményt pedig a Gradle build mappájába másolja, és beállítja az eclipse classpath-jében, hogy az hol keresse a projekt erőforrásait és hová build-eljen. 

\section{Az alkalmazás tesztelése}
\label{sec:tesztek}

Az alkalmazás kliens oldalának tesztelése a Jasmine keretrendszer és a Karma test runner segítségével történt. A Jasmine egy olyan keretrendszer, amely JavaScript kódok tesztelésének megkönnyítése érdekében készült és segítségével követhető a viselkedés orientált (Behaviour Driven Development) munkamódszer. A viselkedés orientáltság biztosítja, hogy a megírt tesztek könnyen olvashatóak és értelmezhetőek mindenki számára \cite{Jasmine}. A Karma lehetőséget kínál a Jasmine tesztek különböző böngészőkben való automatikus futtatására és az eredmények konzolra történő kiiratására~\cite{KarmaJasmine}.

A szerver oldali komponens unit tesztjeinek megírása a JUnit keretrendszer, míg az E2E (end-to-end) tesztek implementálása a Selenium keretrendszer használatával történik \cite{Selenium}.  

Említést érdemel a \texttt{SpringSecurityTest}, amely ellenőrzi az alkalmazás szerepkörön alapuló jogosultsághozzáférését, tesztelve a REST endpointokhoz illetve a statikus erőforrásokhoz vezető útvonalakat. 

A Selenium egy olyan keretrendszer, amely lehetőséget biztosít az alkalmazás Black Box jellegű tesztelésére, vagyis segítségével tesztelhetőek a szoftver funkcionalitásai anélkül, hogy az implementációs részleteket ismerni kellene \cite{Selenium}. Az alkalmazás fontosabb funkcionalitásai ellenőrizve vannak E2E tesztek által is.

Az projekt buildelése során lefutnak a szerver illetve kliens oldali unit tesztek, melyeknek sikertelensége a build folyamat bukásához vezetnek. Az E2E tesztek jelenleg nincsenek automatizálva, nem képezik részét a push során létrejövő pipeline egyetlen fázisának sem. 

\section{Használt fejlesztői környezetek}
\label{subsec:fejleszoiKornyezet}

A szerver oldal fejlesztése Eclipse \cite{Eclipse} fejlesztői környezetben történt, amely a Buildship Gradle Integration pluginnal \cite{GradlePlugin} kiegészítve alkalmas Gradle alkalmazások beintegrálására és kibővítve a FindBugs Eclipse Plugin-nal\cite{FindBugsEclipsePlugin} lehetővé teszi a statikus kódelemzést implemetálás közben. A kliens oldal fejlesztése pedig a Visual Studio Code \cite{VSCode} segítségével történt, mivel kiegészíthető HTML, CSS és JS szerkesztőkkel, valamint frontend oldali statikus kódelemzővel. 
%tesztekrol irni